---
layout: post
title: Inlägg 01-10-2021
subtitle: Skalning upp och ut, inga ägg inblandade
gh-repo: joakimwidell
gh-badge: [star, fork, follow]
tags: [logging, serilog]
comments: true
readtime: true
---

## Skillnaden mellan horisontell och vertikal skalning.  

För att jämföra dessa två olika metoder så tänker jag först bryta ner dem och förklara dem enskilt:  

### Horisontell skalning / Scaling Out  

Horisontell skalning refererar till att man lägger till flera servrar för att möta sina behov, istället för att uppgradera de man redan använder.
Ofta brukar man dela upp arbetslasten mellan de olika servrarna för att begränsa antalet requests som kommer till varje enskild server.  

Fördelarna med detta ligger främst i att man kan skala upp sin applikation eller tjänst utan att behöva någon down-time, det är även mycket enklare
att facilitera horisontell skalning automatiskt än motparten. Sen spelar det ingen roll hur stor din applikaition är eller hur kraftfulla servrar du använder,
det är alltid positivt att begränsa antalet requests till en enskild instans.  

De största nackdelarna med horisontell skalning är den ökade prisbilden som följer med när man skapar separata instanser av samma produkt, har din tjänst behov av ett flertal licenser så måste dessa licenser införskaffas för varje enskild instans. Sen ligger det en risk i att bara duplicera en *svagare* instans då det finns möjligheter för dina maskiner att bli utsatta för en *overload* vilket betyder att det kommer in för mycket data och detta kan i sin tur leda till att instansen går offline.   

### Vertikal skalning / Scaling Up  

När man säger vertikal skalning så syftar man på att uppgradera ett redan existerande system, man lägger till snabbare CPU'er, mer RAM-minne eller mer lagring. Alternativt
så byter man ut sin existerande server mot en mer kraftfull, historiskt sätt innebar vertikal skalning att systeradministratörer köpte en mer kraftfull server och 
ersatte den gamla fysiskt. I dagsläget kan man åstadkomma samma sak med molntjänster utan behovet att ersätta hårdvara på samma sätt.   

Fördelen med vertikal skalning ligger i att man alltid har en applikation eller tjänst som matchar behovet, denna proccessen kallas för **right sizing** och menar på att
det enbart används den mängd resurser som programmet kräver, och därav kan kostnaderna minska. Vertikal skalning är i dagsläget, om korrekt utfört, det mest kostnadseffektiva
sättet att skala på.  

Vad är nackdelen med detta då? Egentligen precis samma sak som fördelen, om utvecklarna inte kan åstadkomma **right sizing** så kommer priserna överskrida behovet eller alternativt om ditt program knappt har behov av några licenser så kommer kostnaden definitivt inte bli lägre. Sen måste man även räkna in lite *downtime* då denna sorts skalning kräver att applikationen eller tjänsten ligger nere under en viss tid för att implementera skalningen.  

-----   

Nedan kan man se på en hög nivå av abstraktion hur skalningen ser ut:

![image](https://github.com/joakimwidell/joakimwidell.github.io/blob/main/_posts/Images/scaling.png?raw=true)

-----  

### Vilken metod är då bättre?  

Precis som i allt annat här i livet beror det på vilka behov och resurser du som utvecklare har. Några pelare för att göra sitt beslut kommer härnäst:  

- Kostnad: 
    Beroende på hur många olika licenser du kräver för att köra din applikation så kan priset för att starta upp flera nya instanser innebära större kostnad initiellt än om man väljer att förbättra sitt existerande system, så om du arbetar med en tight budget och ett flertal licenser så kan det vara mer rimligt att skala vertikalt istället för horisontellt (mycket fokus på **right size**).  

- Utveckling:
    För en applikation som väntas växa exponentiellt så kan det bli svårt att fortsatt vertikalt skala, då det finns en gräns på hur mycket du kan uppnå på en enskild instans.
    I detta laget så kommer du mycket längre med horisontell skalning.  

- Distrubition:
    Om du har behov av att nå ut till ett flertal användare som befinner sig utspridda runt världen så kommer du inte kunna upprätthålla ditt SLA (service level agreement) till alla
    användare, därför är det mycket mer rimligt att skala horisontellt med nya instanser som ligger strategiskt placerade där de bäst kan nå dina användare. T.ex servrar i Norge, USA, Storbritannien, Indien osv..  

- Pålitlighet: 
    Horisontell skalning skapar ett slags SOLID system av servrar som opererar självständing från varandra, om du skulle stöta på ett problem på en instans så kommer det inte påverka resten av dina instanser. Därför betyder inte en server nere att tjänsten slutar fungera, utan en annan instans kan eventuellt bidra med tjänsten för underhållstiden.  

- Möjlighet till uppgradering och flexibilitet i programmet:
    När man kör sin applikation på flera enskilda maskiner så blir de mycket enklare att ta ner och uppgradera utan att skapa en situation där tjänsten i sin helhet ligger nere.  

- Prestanda och komplexitet:
    Prestanda är helt och hållet kopplat till hur optimerad din applikation är, en enkel applikation kommer inte tjäna mycket på att operera över flera olika maskiner. Eftersom den kommer en viss grad av komplexitet av att använda sig av flera separata instanser, därför kan det vara bättre att hålla sig till vertikal skalning om din applikation inte kräver det för att uppnå den nivå som förväntas.  

## Sammanfattning  

För den största delen så är horisontell skalning att föredra, det bidrar med ökad kontroll och pålitlighet i ditt system. Det är dock inte alltid rätt val för en utvecklare, så det är viktigt att man verkligen reflekterar över vad som kommer passa bäst för just det system man håller på att utveckla.  

Sen ser jag nackdelarna med vertikal skalning som lite mer kritiska än de nackdelar som finns med horisontell skalning, det största argumentet emot flera instanser är den kostnad som tillkommer samt den nivå av komplexitet vi måste hantera. Kostnad kan även komma att bli ett problem i ett vertikalt system, men kritiska fel i systemet får mycket större bieffekter än motparten.  

-----

## Kostnadskillnader

### App Service

Med en **P1V2** app service tjänst som har dessa specifikationer:

 - Windows OS
 - Premium v2 Tier
 - 1 CPU Core
 - 3.5 GB RAM
 - 250GB Storage
 - Source: Norway East
 - 730/h

Hamnar prislappen på 159.14$ per månad, dubblar vi upp detta så hamnar vi på 318.28$. 

För dubbla specifikationer på en enstaka maskin använder vi **P2V2**:

 - Windows OS
 - Premium v2 Tier
 - 2 CPU Cores
 - 7 GB GB RAM
 - 250GB Storage
 - Source: Norway East
 - 730/h

Här ser vi att prislappen egentligen bara dubbleras då kostnaden för detta är exakt 318.28$. Vilket är detsamma som två instanser av **P1V2**, detta betyder inte riktigt att de kostar detsamma dock. Jag kommer prata mer om det i slutet av denna portionen.

### Virtual machine

Om jag skulle köra min applikation på en **D2V3** instans med:
 
 - Standard Tier
 - Windows OS
 - 8GB RAM 
 - 50GB Temp storage
 - 730/h 
 - Source: Norway East
 - Destination: West Europe
 - Standard HDD 32GB managed disk
 - 100 Transaction Units (1 = 10,000 transactions)
 - 5 GB Outbound Data Transfer

Prislappen på detta hamnar på 194.97$ per månad, med en approach där jag skalar ut så kommer summan rakt av multipliceras med mitt behov. Så om vi behöver dubbla upp så kommer den totala kostnaden hamna på 389.94$

För att få ut ungefär samma prestanda genom vertikal skalning så kan vi välja nästa steg upp i form av **D2V4**:
 
 - Standard Tier
 - Windows OS
 - 16 GB RAM
 - 100GB Temp storage
 - 730/h 
 - Source: Norway East
 - Destination: West Europe
 - Standard HDD 64GB managed disk
 - 200 Transaction Units 
 - 10 GB Outbound Data Transfer

Där hamnar prislappen på 389.21$, som ni ser är detta nästan identiskt emot den horisontella skalningen. Detta är dock på väldigt liten skala, med enbart en licens påkopplad (Windows OS). Skulle vi lägga på flera licenser så kommer prislappen för horisontell skalning att bli högre. 

## Sammanfattning

Det viktiga att ha i åtanke här är att även om vertikal skalning kan se mer optimerad ut, så räknar vi inte med kostnaden som tillkommer på downtime (missade intäkter), extra löner p.ga mer arbete under migration osv. Med detta kan vi se att i verkligheten så tillkommer färre kostnader rullande vid horisontell skalning, då man sparar in på runtliggande resurser samt kan behålla intäkter under skalningens process.  

----

## Skalbara App-Service tiers

När man sätter upp sin Azure plan så kan man välja mellan olika **tiers**: ![image](https://github.com/joakimwidell/joakimwidell.github.io/blob/main/_posts/Images/tiers-pricing.png?raw=true)

Jag kommer nu lite snabbt gå igenom när det är passande att välja vilka av dessa alternativen:

 - Free: Gratis-tier som ger dig väldigt lite processering där man även delar infrastruktur, det finns även inga möjligheter att skala upp din tjänst här.  

 - Shared: Ett budget-tier där man likadant som med free delar sin infrastruktur med andra. Med fördelen av lite mer kapacitet, detta kan användas för mikrotjänster som en redirect från en sida till en annan. Viktigt att kännda till är att det inte finns någon SLA-backning på det än.   

 - Basic: Med Basic har vi möjligheten att manuellt skala upp tre gånger, alternativt skala till tre olika instanser. Detta är första steget in till vad som anses vara acceptabelt för produktion. Om vi använder Basic så har vi en SLA tillgänglinghet på 99.9%, detta är dessvärre begränsat till en enstaka applikation. Du får även tillgång till automatiska skalningsmöjligheter, horisontellt upp till 10 instanser.  

 - Standard: Detta tier bidrar med allt som Basic gör, med några tillägg. Din SLA tillgänglighet går upp till 99.95%, utökad SSL-support (secure sockets layer), tillgång till automatiska dagliga-backups, *deployment slots* och tillgång till **Azure Traffic Manager** för utökad geo-tillgänglighet. Om du vill använda dig av privata databaser via Azure så kan du även använda dig av VNet som pratade om i vår [kommunikation med CTO](https://github.com/joakimwidell/joakimwidell.github.io/blob/80f20d0da890f7292664d3407ad2007b6be1dce9/_posts/2021-09-28-convince-CTO.md).  

 - Premium: Precis som med Basic -> Standard så har du all tidigare funktionalitet tillgänglig med tillägget av reservation-pricing, vilket betyder att du kan reservera din plan antingen under 1 eller 3 år och därav få rabatt på din totala kostnad. Du har även tillgång till *starkare* resurser här med nyare CPU, ökad mängd RAM och mer lagring. Premium erbjuder ingen större skillnad i kostnad gentemot Standard men har som sagt möjligheter för rabatter och mer kraftfulla resurser.
   
 - Isolated: De tillgängliga resurserna för Isolated är desamma som för Premium, det har dock stora fördelar när det kommer till auto-scaling. (Upp till 100 instanser, med fler tillgängliga via support) Du får även privat access till nätverk och komma åt dina on-premise resurser genom VNet connectivitet genom en VPN eller ExpressRoute.

### Sammanfattning

Det finns något för alla när det kommer till dessa tiers, det viktiga är att man försiktigt överväger sina behov eftersom de *högre* tierna ser väldigt attraktiva ut, men kan vara overkill för dina syften och kan leda till orimliga kostnader.


## Referenser

[Horizontal vs Vertical](https://www.cloudzero.com/blog/horizontal-vs-vertical-scaling)  
[Scalability](https://www.conceptatech.com/blog/importance-of-scalability-in-software-design)  
[Sverice Plans and Pricing](https://blog.siliconvalve.com/2016/05/12/understanding-azure-app-service-plans-and-pricing/)  
[Scale up in Azure App Service](https://docs.microsoft.com/en-us/azure/app-service/manage-scale-up)  


  
